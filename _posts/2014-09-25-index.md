---
layout: eu
title: Piráti kandidují do pražského zastupitelstva
sub: ve volbách konaných 10. a 11. října 2014
category: candidate
number: 0
perex: Česká pirátská strana kandiduje pod č. 19 v podzimních volbách. Budeme nezávisle kontrolovat práci vládnoucích politiků. Naši zastupitelé vás budou informovat a hájit!
---

Šíření informací, otevřenost a autorská práva patří i do komunální politiky víc, než si myslíte. Budeme Vás informovat o plánech, smlouvách i vývoji rozpočtu města a budeme otevřeně diskutovat o zásadních rozhodnutích, která Prahu čekají. Nezdá se vám, že jsou v komunálu autorská práva důležitá? Vinou špatně nastavených autorskoprávních vztahů v projektu Opencard je Praha závislá na jediném dodavateli, kterému musí odvádět nadstandardní platby. Dopad předražených IT služeb na rozpočet Prahy je v řádu stovek milionů korun ročně. Tomuto se lze vyhnout razantní podporou a využitím svobodného software. To je pouze jeden střípek z našeho [programu](/program.html).

Naši kandidáti jsou často mladí lidé (celá kandidátní listina je [zde](http://www.pirati.cz/regiony/praha/kandidatni_listina)). Piráti vyrostli zdola a zastupují i generaci, která v politice nebývá zastoupena vůbec. Díky tomu nejsme ve spojení se skupinami, které se na Praze po léta přiživují. V zájmu prosazení našeho programu jsme však připraveni spolupracovat se všemi stranami v zastupitelstvu. Radu města podpoříme za podmínek předem zveřejněných v [povolební strategii](http://www.pirati.cz/regiony/praha/povolebni_strategie). 

Tam ale naše snaha nekončí. Chceme svobodomyslnou Prahu, ve které si můžete na pikniku otevřít lahev vína, moderní Prahu, která dokáže zajistit svou dopravní síť, a radostnou Prahu, kde lidé rádi žijí, baví se i bydlí. Pokud vás naše myšlenky a elán oslovily, budeme vděční za váš hlas. Nezapomeňte ale, že volby
jsou teprve začátek.
