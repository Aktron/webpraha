---
layout: eu
category: candidate
title: Viktor Mahrik
number: 5
fullname: Viktor Mahrik
name: Viktor Mahrik
sub: kandidát č. 5
image: viktor-mahrik.jpg
anotation: Manažer národního výzkumu navštěvovanosti českého Internetu. Zaměřuje se na transparentní hospodaření a zveřejnování informací na Internetu.
mail: Viktor.Mahrik@pirati.cz
---

**Viktor Mahrik** (* 21. dubna 1982) je členem předsednictva krajského sdružení Praha. Vystudoval gymnázium v Praze 6 v Arabské ulici, kde získal mimo jiné klasické vzdělání. V průběhu studia na VŠ se zabýval matematikou, pedagogikou, informačními technologiemi a nyní studuje Řízení podniku a podnikové finance na VŠFS.

Během studia se zabýval vzděláváním seniorů v oblasti IT a působil jako lektor rekvalifikačních kurzů. V současné době pracuje jako specialista internetových výzkumů ve společnosti MEDIARESEARCH a má na starosti výzkum měření návštěvnosti českého internetu.

V rámci svého působení v Pirátské straně by Viktor rád přispěl k tomu, aby se lidé spojili a začali spolupracovat na pozitivní změně politiky a společnosti. Česko by mělo být zemí, ve které budou mít lidé rovné postavení bez ohledu na pohlaví, věk, rasu a přesvědčení. 

Mezi Viktorovy zájmy patří internet, kultura a sebevzdělávání. V současné chvíli kandiduji jako lídr do zastupitelstva Prahy 6. Dále kandiduji do zastupitelstva Hl. m. Prahy na 5. místě kandidátky.

**Proč jsem se rozhodl vést Piráty na radnici na Praze 6?**

Na Praze 6 jsem se narodil a celý život žiji v Ruzyni. Rád bych tu i jednou vychoval své děti. Proto chci, aby Praha 6 zůstala i v budoucnosti krásné místo k životu. Nemohu se dívat na to, jak radní rozprodávají obecní majetek a následně peníze rozházejí. Vždyť rozpočet na rok 2014 počítá s tím, že se utratí dvakrát tolik, než kolik Praha 6 získá. 

Jako Pirát zastupitel chci spustit projekt pirátské radnice. Pirátská radnice hospodaří s dlouhodobě vyrovnaným rozpočtem, zveřejňuje veškeré smlouvy na internetu, stejně tak má transparentní účet a účetnictví (což obnáší i zveřejňování všech faktur). Každá koruna, kterou městská část utratí, musí být na internetu dohledatelná. Rozpočet a jeho plnění mají být v přehledné formě zveřejněny na internetu. To samé by mělo platit i pro společnosti, které městská část financuje nebo řídí. Příkladem takové společnosti může být např. SNEO, které pracuje se stamiliónovým rozpočtem

Zajímá Vás, proč byste měli podporovat zrovna pirátskou kandidátku? Chtěli byste se dozvědět více o Pirátech a Pirátském hnutí? Prosím, věnujte tedy pozornost následujícím odkazům:

*  Informace o Pirátském hnutí a o pirátství najdete zde: [Pirátství](http://piratstvi.cz)
*  Pirátské internetové noviny: [Pirátské listy](http://piratskelisty.cz)
*  Informace o programu Pirátů na Praze 6 najdete zde [praha6.pirati.cz](http://praha6.pirati.cz)

Pokud Vás zajímají bližší informace o mé osobě, čtěte prosím níže.

**Co dělám pro Piráty**

V rámci Pirátské strany jsem nyní členem předsednictva v Krajském sdružení Praha. Mimo účasti na volební kampani do EP jsem také pověřeným koordinátorem kampaně do komunálních voleb na Praze 6 (tyto volby se uskuteční na podzim tohoto roku). V minulosti jsem byl také garantem programového bodu Rovnoprávnost. V rámci této funkce jsem odpovídal na dotazy týkající se Rovnoprávnosti a vydal jsem za Pirátskou stranu několik stanovisek. Této funkce jsem se ale později vzdal z časových důvodů. 

**Co dělám v pracovním životě**

Jsem zaměstnancem ve společnosti MEDIARESEARCH, která se (společně se svými dceřinkami) zabývá velkými mediálními výzkumy na českém trhu. Mezi hlavní projekty patří měření sledovanosti televizí za pomoci peoplemetrů. MEDIARESEARCH je také subdodavatelem měření návštěvnosti českého internetu, který se nazývá NetMonitor. Právě projekt měření návštěvnosti NetMonitor mám v rámci společnosti na starosti já. Projektu NetMonitoru se účastní cca 450 nejvýznamnějších reklamních serverů v ČR. Má práce spočívá v poskytování metodického poradenství zadavateli výzkumu, poskytování klientského servisu zapojeným webům, produkce dat o návštěvnosti a sociodemografii serverů, provádění analýz na datech atd. 

**Co dělám ve volném čase**

Mimo toho, že jsem nadšencem do internetu a nových technologií, mě v životě velmi inspiruje hudba a obecně umění všeho druhu. Pokud tedy zrovna nejsem na internetu, rád zajdu na koncert, do divadla či na výstavu. 
