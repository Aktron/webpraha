---
layout: eu
category: candidate
title: Robert Veverka
number: 12
fullname: Robert Veverka
name: Robert Veverka
sub: kandidát č. 12
image: robert-veverka.jpg
anotation: Za Prahu travnatější!
perex: Robert Veverka je vydavatel a šéfredaktor magazínu Legalizace, předseda o. s. LEGALIZACE.cz, nestraník. Zaměřuje se na legalizaci konopí a sociální politiku.
mail: info@robertveverka.cz
---

**Robert Veverka** se narodil 18. listopadu 1976. Po získání maturitního vysvědčení na obchodní akademii v Praze, kde se nenaučil nic víc než psát na stroji a vařit kafe, nastoupil v roce 1996 školu života a začal podnikat v oblasti IT. V roce 1999 odjel na západní pobřeží USA, aby zjistil, jak vypadá svět z druhé strany. Seznam zahraničních zkušeností pak rozšiřoval v Austrálii, střední Americe, Španělsku a především v Nizozemí. 

V roce 2007 se vrátil do Česka a aktivně se zapojil do boje za legalizaci konopí. Vstoupil do občanského sdružení Legalizace.cz a stal se jeho tiskovým mluvčím. Od roku 2010 je ve sdružení předsedou. Ve stejném roce spoluzaložil magazín Legalizace a stal se jeho šéfredaktorem. V roce 2013 se s tématem legalizace konopí rozhodl kandidovat jako nezávislý kandidát do Poslanecké sněmovny.

Žije v Praze. Je svobodný a bezdětný. 

Naivně se cítí být potomkem jednoho s bratranců Veverkových a pevně doufá, že naváže na jejich úspěch a každou brázdu vyoranou jejich ruchadlem oseje konopným semenem. 

Pracovní zkušenosti:

Veverka je schopen pracovat hlavou i rukama, někdy tyto dovednosti dokáže využívat i současně. Pracoval mimo jiné na pozicích: vydavatel, překladatel, produkční, dramaturg, učitel, filmový střihač, designér, námořník, aktivista, tiskový mluvčí, fundraiser, divadelní technik, konzultant, barman, kuchař, číšník, fotograf, zahradník, svářeč, zedník, malíř, truhlář, požárník nebo architekt. 

Některé reference:

Magazín Legalizace, občanské sdružení Legalizace.cz, MFF Febiofest, Teatr Novogo Fronta, Freezefest.cz, Cannafest, Million Marihuana March, Vechtclub.nl, ZŠ Londýnská, Cap Gemini, Pragensys a nespočet dalších spokojených zákazníků. 

Weby: 

www.robertveverka.cz

www.magazin-legalizace.cz

www.legalizace.cz
